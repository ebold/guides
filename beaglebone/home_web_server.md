# Бага чадлын вэб сервер

Овор хэмжээгээрээ кредит карттай дүйдэг, нэг хавтант тооцоолуурыг (компьютер гэж бичихээс төвөгшөөв) электроникийн том, жижиг зохион бүтээлтэнд түгээмэл хэрэглэдэг. Түүний нэг жишээ нь [BeagleBone Black](https://www.beagleboard.org/boards/beaglebone-black) гэдэг тооцоолуур юм.

Энэ хуудсанд уг тооцоолуурыг ашиглан бага чадлын вэб серверийг гэрийн нөхцөлд хэрхэн ажиллуулахыг дараахи хэсгүүдэд хуваан танилцуулсан болно.

## 1. Debian үйлдлийн систем (ҮС) суулгах

Бүх төрлийн сервер системд хамгийн түгээмэл хэрэглэгддэг үйлдлийн систем (ҮС) нь Линукс юм.
BeagleBone тооцоолуурт зориулсан Линукс системийг [beagleboard](https://www.beagleboard.org/distros) багаас бэлтгэдэг.
Тэдний гаргасан Debian ҮС-т тулгуурласан, IoT зориулалттай ҮС-г сонгон, BeagleBone тооцоолуурт хэрхэн суулгахыг дараахи алхамуудад хуваалаа:
 - BeagleBone дээр байгаа ҮС-г нөөцлөх
 - микро SD карт дээр татаж авсан Debian ҮС бичих
 - улмаар микро SD картнаас ҮС-ээ ачааллаж, тооцоолуурын флэш ойд ҮС-ээ суулгах
 - хамгийн сүүлд нь SD картаа авч, тооцоолуурыг дахин асааж, флэш ойгоос ҮС-ээ ачааллах

Дэлгэрэнгүй зааврыг энэ [хуудаснаас](launch_beaglebone_with_debian_bookworm.md)  (англи хэлээр) үзээрэй.

## 2. Debian ҮС суулгасны дараа хийх тохируулгууд

Debian ҮС-г амжилттай суулгасны дараа зарим тохиргоог зайлшгүй хийх шаардлагатай болно.
Үүнд үндсэн хэрэглэгчийн нэвтрэх үгийг солих, шинээр хэрэглэгч нэмэх зэрэг тохиргууд хийгдэнэ.

Эдгээрийг хэрхэн гүйцэтгэх зааврыг энэ [хуудаснаас](first_steps_with_debian.md)  (англи хэлээр) мөн үзээрэй.

## 3. Debian ҮС дээр вэб сервер ажиллуулах

Энэ хэсэгт nginx, gunicorn зэрэг чөлөөт программуудыг ашиглан Debian систем дээр вэб сервер суулган ажиллуулж, Flask дээр бичигдсэн вэб аппликэшнийг ажиллуулна.
Хамгийн ярвигтай хэсэг ба бүх алхамуудыг энэ [хуудсанд](run_flask_web_on_debian.md) (англи хэлээр) тодорхой бичсэн.
